XIII 11

praecedit, trahere immo ultro ac vexare paratus.
nam cum magna malae superest audacia causae,
creditur a multis fiducia. mimum agit ille, 110
urbani qualem fugitivus scurra Catulli 3
tu miser exclamas, ut Stentora vincere possis,
vel potius quantum Gradivus Homericus ‘audis,
Iuppiter, haec, nec labra moves, cum mittere vocem
debueris vel marmoreus vel aeneus? aut cur 115
in carbone tuo charta pia tura soluta
ponimus et sectum vituli iecur albaque porci
omenta? ut video, nullum discrimen habendum est
effigies inter vestras statuamque Vagelli.⁷

Accipe, quae contra valeat solacia ferre 120
et qui nec cynicos nec stoica dogmata legit
a cynicis tunica distantia, non Epicurum
suspicit exigui laetum plantaribus horti.
curentur dubii medicis maioribus aegri,
tu venam vel discipulo committe Philippi. 125
si nullum in terris tam detestabile factum
ostendis, taceo nec pugnis caedere pectus
te veto nec plana faciem contundere palma 3
quandoquidem accepto claudenda est ianua damno
et maiore domus gemitu, maiore tumultu 130
planguntur nummi quam funera. nemo dolorem
fingit in hoc casu, vestem diducere summam
contentus, vexare oculos umore coacto:
ploratur lacrimis amissa pecunia veris.
sed si cuncta vides simili fora plena querella7 135
si deciens lectis diversa parte tabellis

confirmant Pw: confirmans llerm. 1 ac delubra P} 124 cur-
rentur P

