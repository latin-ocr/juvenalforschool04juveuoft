ΧΠ 3

Parthenio factas, urnae cratera capacem

et dignum sitiente Pholo vel coniuge Fusci ς 45
adde et bascaudas et mille escaria, multum

caelati, biberat quo callidus emptor Olynthi.

sed quis nunc alius, qua mundi parte quis audet
argento praeferre caput rebusque salutem?

[non propter vitam faciunt patrimonia quidam, 50
sed vitio caeci propter patrimonia vivunt]

iactatur rerum utilium pars maxima, sed nec
damna levant3 tunc adversis urguentibus illuc
reccidit ut malum ferro summitteret, ac se

explicat angustum: discriminis ultima, quando 55
praesidia adserimus navem factura minorem.

i nunc et ventis animam committe dolato

confisus ligno, digitis a morte remotus

quattuor aut septem, si sit latissima taeda ;

mox cum reticulis et pane et ventre lagonae 60
aspice sumendas in tempestate secures.

sed postquam iacuit planum mare, tempora postquam
prospera vectoris fatumque valentius euro

et pelago, postquam Parcae meliora benigna

pensa manu ducunt hilares et staminis albi 65
lanificae, modica nec multum fortior aura

ventus adest: inopi miserabilis arte cucurrit
vestibus extentis et, quod superaverat unum,

velo prora suo. iarn deficientibus austris

spes vitae cum sole redit; tunc gratus Iulo 70

45 polo P Ι 47 quod ΡΙ pallidus ΡΙ 50 51 del. Bentl.
ad Hor. a. p. 387, Markl. Ι 54 recidit PSS' Ι 57 d*1ato Pl 59
la*tissima P lautissima S· Ι 61 respice Jalm : aspice Ρω l 67 in-
opia P Ι artes P

1—2

