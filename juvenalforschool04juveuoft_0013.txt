D. IUNI IUVENALIS
SATURARUM

LIBER QUARTUS

XII

NATALI, Corvine, die mihi dulcior haec lux,
qua festus promissa deis animalia cespes

expectat. niveam reginae ducimus agnam,

par vellus dabitur pugnanti Gorgone Maura,

sed procul extensum petulans quatit hostia funem 5

Tarpeio servata Iovi frontemque coruscat3

quippe ferox vitulus, templis maturus et arae

spargendusque mero, quem iarn pudet ubera matris

ducere, qui vexat nascenti robora cornu.

si res ampla domi similisque affectibus esset, 10

pinguior Hispulla traheretur taurus et ipsa

mole piger nec finitima nutritus in herba,

laeta set ostendens Clitumni pascua sanguis

iret et a grandi cervix ferienda ministro,

ob reditum trepidantis adhuc horrendaque passi 15

nuper et ineolumem sese mirantis amici.

2 diis ΡΙ 4 putante ΡΙ 8 ubera matris om. Pl 13 laetas et
P Ι 14 a om. P

, M. 1. 1

