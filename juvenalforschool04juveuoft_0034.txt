22 XIV

si tantum culti solus possederis agri,

quantum sub Tatio populus Romanus arabat. 160
mox etiam fractis aetate ac Punica passis

proelia vel Pyrrum inmanem gladiosque Molossos
tandem pro multis vix iugera bina dabantur
vulneribus: merces haec sanguinis atque laboris
nullis visa umquam meritis minor aut-ingratae 165
curta fides patriae. saturabat glebula talis

patrem ipsum turbamque casae, qua feta iacebat
uxor et infantes ludebant quattuor, unus

vernula, tres domini; sed magnis fratribus horum

a scrobe vel sulco redeuntibus altera cena 170
amplior et grandes fumabant pultibus ollae:

nunc modus hic agri nostro non sufficit horto.
inde fere scelerum causae ; nec plura venena
miscuit aut ferro grassatur saepius ullum

humanae mentis vitium⁷ quam saeva cupido 175
inmodici census. nam dives qui fieri vult,

et cito vult fieri: sed quae reverentia legum,

quis metus aut pudor est umquam properantis avari?
‘vivite contenti casulis et collibus istis,

o pueri 1’ Marsus dicebat et Hernicus olim 180
Vestinusque senex ‘panem quaeramus aratro,

qui satis est mensis. laudant hoc numina ruris,
quorum ope et auxilio gratae post munus aristae
contingunt homini veteris fastidia quercus.

nil vetitum fecisse volet, quem non pudet alto 185
per glaciem perone tegi, qui summovet euros ’
pellibus inversis 3 peregrina ignotaque nobis

ad scelus atque nefas, quaecumque est, purpura ducit.’

163 vina ,ΡΙ 168 et unus P} 182 quis Pl roris P

