8 ΧΙΙΙ

quae tam festa dies, ut cesset prodere furem,
perfidiam fraudes atque omni ex crimine lucrum
quaesitum et partos gladio vel pyxide nummos? 25
rari quippe boni, numero vix sunt totidem quot
Thebarum portae vel divitis ostia Nili.

nona aetas agitur peioraque saecula ferri
temporibus, quorum sceleri non invenit ipsa
nornen et a nullo posuit natura metallo. 30
nos hominum divumque fidem clamore ciemus,
quanto Faesidium laudat vocalis agentem

sportula. dic, senior bulla dignissime, nescis,
quas habeat veneres aliena pecunia? nescis,
quem tua simplicitas risum vulgo moveat, cum 35
exigis a quoquam, ne peieret et putet ullis

esse aliquod numen templis araeque rubenti?
quondam hoc indigenae vivebant more, priusquam
sumeret agrestem posito diademate falcem
Saturnus fugiens, tunc, curn virguncula Iuno 40
et privatus adhuc Idaeis Iuppiter antris,

nulla super nubes convivia caelicolarum,

nec puer Iliacus, formonsa nec Herculis uxor

ad cyathos et iam siccato nectare tergens

bracchia Vulcanus Liparaea nigra taberna. 45
prandebat sibi quisque deus, nec turba deorum
talis ut est hodie, contentaque sidera paucis
numinibus miserum urguebant Atlanta minori
pondereg nondum aliquis sortitus triste profundi
imperium aut Sicula torvus cum coniuge Pluton, 50

‘26 quod P: quot βω Ι 28 nunc PJalm: nona pm 1 43 for-
m0*sa P Ι 49 aliquis om. P

