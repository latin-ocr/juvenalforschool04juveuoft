XIV 21-

alterius conchem aestivi cum parte lacerti
signatam vel dimidio putrique siluro,
filaque sectivi numerata includere porri:
invitatus ad haec aliquis de ponte negabit.
sed quo divitias haec per tormenta coactas, 135
cum furor haud dubius, cum sit manifesta phrenesis,
ut locuples moriaris, egentis vivere fato?
interea pleno cum turget sacculus ore,
crescit amor nummi, quantum ipsa pecunia crevit,
et minus hanc optat qui non habet. ergo paratur 140
altera villa tibi, cum rus non sufficit unum,
et proferre libet fines maiorque videtur
et melior vicina seges: mercaris et hanc et
arbusta et densa montem qui canet oliva.
quorum si pretio dominus non vincitur ullo, 145
nocte boves macri lassoque famelica collo
iumenta ad virides huius mittentur aristas,
nec prius inde domum, quam tota novalia saevos ¹
in ventres abeant, ut credas falcibus actum.
dicere vix possis, quam multi talia plorent 150
et quot venales iniuria fecerit agros.
sed qui sermones, quam foedae bucina famae!
‘quid nocet haec?' inquit ‘tunicam mihi malo lupini,
quam si me toto laudet vicinia pago
exigui ruris paucissima farra secantem.’ 155
scilicet et morbis et debilitate carebis
et luctum et curam effugies et tempora vitae
longa tibi posthac fato meliore dabuntur,

131 aestivam Pl 134 negavit Pl 136 aut Pl 139 crevit
PS‘: crescit pm l 151 quod P: quot pm l 152 quid Pl foede P
Jahn: foedae ω Herm. l 153 lupina P: lupini pm.

