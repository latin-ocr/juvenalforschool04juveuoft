xiv 23

haec illi veteres praecepta minoribus. at nunc
post finem autumni media de nocte supinum 190
clamosus iuvenem pater excitat ‘accipe ceras,
scribe, puer, vigila, causas age, perlege rubras
maiorum leges aut vitem posce libello.

sed caput intactum buxo naresque pilosas

adnotet et grandes miretur Laelius alas. 195
dirue Maurorum attegias, castella Brigantum,

ut locupletem aquilam tibi sexagensimus annus
adferat ,- aut, longos castrorum ferre labores

si piget et trepidum solvunt tibi cornua ventrem
cum lituis audita, pares quod vendere possis 200
pluris dimidio, nec te fastidia mercis

ullius subeant ablegandae Tiberim ultra,

neu credas ponendum aliquid discriminis inter
unguenta et corium. lucri bonus est odor ex re
qualibet. illa tuo sententia semper in ore 205
versetur, dis atque ipso Iove digna poeta

“unde habeas, quaerit nemo, sed oportet habere.”'
hoe monstrant vetulae pueris repentibus assae,

hoe discunt omnes ante alpha et beta puellae.
talibus instantem monitis quemcumque parentem 210
sic possem affari ‘dic, o vanissime, quis te
festinare iubet? meliorem praesto magistro
discipulum. securus abi: vinceris, ut Aiax
praeteriit Telamonem, ut Pelea vicit Achilles.
parcendum est teneris :nondum implevere medullas 2 1 5
maturae mala nequitiae. ast curn pectere barbam
coeperit et longi mucronem admittere cultri,

189 ad P Ι 208 repentibus assae PSs· ι poscentibus assem ω 1
²09 alsa Pl 216 naturae ΡΞ· l nequitia est Pl 217 longe P

