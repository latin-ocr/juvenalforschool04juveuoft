32 XV

et sua quisnam hominum veniam dare quisve deorum
ventribus abnueret dira atque inmania passis

et quibus illorum poterant ignoscere manes, 105
quorum corporibus vescebantur? melius nos
Zenonis praecepta monent3 nec enim omnia, quaedam
pro vita facienda putant: sed Cantaber unde
stoicus, antiqui praesertim aetate Metelli? 109
nunc totus Graias nostrasque habet orbis Athenas,
Gallia causidicos docuit facunda Britannos,

de conducendo loquitur iarn rhetore Thyle.

nobilis ille tamen populus, quem diximus, et par
virtute atque fide, sed maior clade, Zagynthos‚
tale quid excusat: Maeotide saevior ara 1¹5
Aegyptos. quippe illa nefandi Taurica sacri
inventrix homines—ut iam quae carmina tradunt
digna fide credas—tantum immolat, ulterius nil
aut gravius cultro timet hostia. quis modo casus
inpulit hos? quae tanta fames infestaque vallo 120
arma coegerunt tam detestabile monstrum

audere? anne aliam terra Memphitide sicca
invidiam facerent nolenti surgere Nilo?

qua nec terribiles Cimbri nec Britones umquam
Sauromataeque truces aut immanes Agathyrsi, 125
hac saevit rabie inbelle et inutile vulgus,

parvula fictilibus solitum dare vela phaselis

et brevibus pictae remis incumbere testae.

nec poenam sceleri invenies, nec digna parabis
supplicia his populis, in quorum mente pares sunt 130
et similes ira atque sames. mollissima corda

104 ventribus H. mzlesius: viribus Ρω l 112 iam om. P Ι
¹²4 Bistones S* Hermann Ι 13¹ adque P

