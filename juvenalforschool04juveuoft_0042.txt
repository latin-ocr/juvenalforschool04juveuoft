30 XV

blaesis atque mero titubantibus. inde virorum
saltatus nigro tibicine, qualiacumque

unguenta et flores multaeque in fronte coronae 3 50
hinc ieiunum odium. sed iurgia prima sonare
incipiunt animis ardentibus, haec tuba rixae;

dein clamore pari concurritur, et vice teli

saevit nuda manus. paucae sine vulnere malae,
vix cuiquam aut nulli toto certamine nasus 55
integer, aspiceres iam cuncta per agmina vultus
dimidios, alias facies et hiantia ruptis

ossa genis, plenos oculorum sanguine pugnos.
ludere se credunt ipsi tamen et pueriles

exercere acies, quod nulla cadavera calcent 3 60
et sane quo tot rixantis milia turbae,

si vivunt omnes? ergo acrior impetus, et iam
saxa inclinatis per humum quaesita lacertis
incipiunt torquere, domestica seditioni

tela, nec hunc lapidem, qualis et Turnus et Aiax, 65
vel quo-Tydides percussit pondere coxam

Aeneae, sed quem valeant emittere dextrae

illis dissimiles et nostro tempore natae.

nam genus hoc vivo iam decrescebat Homero3
terra malos homines nunc educat atque pusillos. 70
ergo deus, quicumque aspexit, ridet et odit.

a deverticulo repetatur fabula. postquam

subsidiis aucti pars altera promere ferrum

audet et infestis pugnam instaurare sagittis:

terga fu'ga celeri praestant instantibus Ombis 75

52 ar³⁶entibus ΡΙ incipiunt: animis ardentibus haec Mark-
land l 56 agmin* P] 64 seditioni Σ; seditione Ρω Ι 75 fugas
P l praestant instantibus Ombis Mercer apud Salmasium

